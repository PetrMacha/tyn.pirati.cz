---
title: Společně otevřeme město
uid: otevrene-mesto
campaignCategoryUid: tnv2018
campaignGroupUid: volby-2018
garant: jan.novak
order: 1
---

**Veřejný zájem musí převládnout nad klientelismem.** Na ztracenou důvěru v politiku přinášíme tato témata: **Transparentní politika, Průhledné hospodaření a rozhodování s účastí občanů.** Rozumíme novým technologiím. A dokážeme je využít k usnadnění života, **ke komunikaci s úřady z domova a k věrohodnější demokratické správě města.**

## I Ty rozhoduješ!

+ **Prosadíme participativní rozpočet,** díky kterému občané rozhodují o využití určené části rozpočtu města přímo. Mohou tak menšími projekty aktivně přispět ke zlepšení míst, která politici přehlíželi.
+ **Místní referenda** z iniciativy města i občanů k zásadním rozhodnutím o investicích nebo budoucnosti města. Budou vyhlašována souběžně s volbami, město bude o referendu aktivně a vyváženě informovat.
+ **Fórum občanů**  jako poradní hlas. Chceme posílit kontakt mezi správou města a občany. K tomu budou sloužit osobní setkání a internetová platforma.

## Týn bez trafik a korupce

+ **Konec trafik a feudálního rozdělení města.** Transparentní nominace do orgánů městských firem.
+ **Úřad bez korupce, férové podmínky namísto klientelismu.** Důsledný postup proti nepoctivým úředníkům, v oprávněných případech vyhazov. Nezalekneme se ani tajemníka.
+ **Kompetentní úředníci vítáni.** Důstojné osobní ohodnocení pracovitých úředníků, důraz na odbornost a vzdělávání. Úřad musí vyjít vstříc všem, kteří jsou ochotní se učit nové věci.

## Příkladem v transparenci
+ **Naučíme město informovat občany** a od počátku veřejně projednávat všechny důležité projekty a stavby. Vytvoříme systém zasílání aktualit občanům.
+ **Otevřená jednání rady a komisí:** jmenovitá hlasování Rady i zastupitelstva města, jednání přístupná zástupcům opozice a umožní-li to zákon, i veřejnosti.
+ **Skutečně transparentní rozpočet** – rozklikávací online rozpočet propojený s fakturami, výběrovými řízeními atp., který zvládne pohodlně ovládat i laik.
+ **Městské firmy** stejně **transparentní** jako město samo. Transparentní příprava dotačních programů i udělování dotací.
## Chytré město
+ **Smart city** znamená promyšlený koncept využívání technologií, ze kterého profituje město, podnikatelé i obyvatelé. Nedovolíme, aby se stal záminkou pro nesmyslné vyhazování peněz za předražené digitální hračky.
+ **Digitální identita občana,** která usnadní **komunikaci s úřady z domova** i zapojení do rozhodování o městě.
+ **Otevřená data**, která umožní např. tvorbu užitečných aplikací (vytíženost přepážek a úředníků, statistické údaje a jejich porovnání s ostatními městy, online stav dopravy, ...).
+ **IT konzultant pro občany,** který lidem poradí například při komunikaci s úřadem. Město může využít už existujících neziskových služeb.
+ **Postupný přechod na svobodný (open source) software** – ve spolupráci s “Otevřenými městy” a tak, aby na něm město dlouhodobě ušetřilo.
