---
date: 2018-07-03
category: blog
tags: matematika volby volby2018 
title: Malá volební matematika
author: Jan Novák, Simon Kostadinov
authorId: jan.novak, simon.kostadinov    # uid nekoho z _people (nepoviné)
image: posts/volebni-matematika.jpg
---

# Malá volební matematika

**V České republice volíme v pěti druzích voleb (komunální, krajské, do Poslanecké sněmovny, do Senátu a volíme i hlavu státu), dvěma volebními systémy (poměrným a většinovým) a aby toho nebylo málo čtyřmi různými volebními technikami (volba prezidenta a senátorů je totožná). To v praxi znamená, že kdybychom vybrali jeden územní celek (např. Týn nad Vltavou) a ve všech typech voleb měli zcela stejné výsledky hlasování, tak by rozdělení na mandáty téměř pokaždé dopadlo jinak. Tedy ač by se všichni voliči rozhodli ve všech volbách zcela stejně výsledek, který rozděluje na vítěze (mají mandát/mají jich hodně) a poražené (nemají mandát/mají málo mandátů) by byl jiný - díky mechanismu přepočítávání hlasů lze “změnit” vůli lidu, respektive výsledky jejich hlasování.**

Nejzajímavějším volebním systémem v českém prostředí je právě ten do komunálních voleb. Systém se tváří jako poměrný - poměrný volební systém je založený na myšlence, že každý kdo má základní voličskou podporu (volební práh - u nás 5%) má být zastoupen (v tomto případě v zastupitelstvu města Týn nad Vltavou) poměrně tomu jak silnou podporu voličů(!) má. Tento systém je navíc výrazně personifikován - volič může volit zcela napříč kandidátními listinami (jinde tuto možnost český volič nemá). Namísto běžného hlasu straně ve skutečnosti rozdává volič malé části svého hlasů jednotlivým kandidátům.

“Volte stranu!” vybízeli své voliče kandidáti KDU-ČSL v povedeném internetovém videu - a nejen oni. Všechny strany se snaží svým voličům vysvětlit, že mají volit stranu. Pokud totiž volič volí jenom stranu odevzdá všechny malé části svého hlasu, tedy celý jeden. Pro představu v posledních komunálních volbách přišlo k volbám 2 875, kteří odevzdali 53 042 platných hlasů. Proto pak začíná lov na kandidáty do zastupitelstva města. Například v již zmíněných komunálních volbách 2014 kandidovalo 11 politických stran a hnutí. A všechny chtěli mít co nejvíce hlasů - což znamená mít plnou kandidátku. V Týně má zastupitelstvo 21 členů, tolik je i maximum kandidátů na kandidátce. To v překladu znamená, že každý ji chce naplnit (více možných hlasů). Do zastupitelstva města pak kandidují i lidé, kteří se neobtěžují k volbám chodit, nemají o politiku zájem. Prostě to jen někomu podepsali, protože je ukecal. Ostatně před čtyřmi lety naplnilo všech 11 kandidátních listin plných 21 kandidátů - do zastupitelstva města tak kandidovalo 231 lidí.

Sehnat 21 lidí není zábava, natož pak přesvědčených a důvěryhodných. Zvláště když vaše strana má šanci získat jeden, maximálně dva mandáty. Již několik uskupení lavírujících kolem 6% si již vylámalo zuby na tom, že formálně byli v zastupitelstvu města, reálně tam seděla spíše kukačka. Letošek bude jiný, kandiduje méně stran,, ne každý má plnou kandidátku. Například Piráti neobsadili 6 míst. Mohli jsme mít kandidátů více - ovšem nemohli bychom za ně ručit. Každému našemu kandidátovi pevně věříme, že mají pirátství v krvi. Z toho vyplývá, že naši věrní voliči, kteří by volili jen naši stranu, mají nyní volných šest svých hlasů, které mohou rozdat poctivým a slušným lidem. Při současném počtu postavených kandidátek se vede spíše boj o počet křesel. Např. Piráti mají preference nad 10%, hrají tak reálně o dvě až tři křesla, i kdyby to bylo o jedno víc, pořád je to část v celku jednadvaceti lidí. Hlavním cílem pro nás není urvat co nejvíc hlasů, chceme celkově změnit přístup k věcem veřejným. Každý zastupitel by měl být poctivý a morálně silný. Chceme hlavně konec různým úlitbám pro kamarády a rodinu, kupčením s hlasy zastupitelů. Proto bychom chtěli podpořit těchto šest kandidátů z jiných stran, u kterých věříme, že jsou poctiví a schopní vykonávat funkci zastupitele města Týn nad Vltavou. My bychom například zvolili: Jaroslava Holuba, Martinu Sudovou.
