---
date: 2019-07-29
category: blog
tags: Držíme kurz
title: V Týně piráti drží kurz
author: Týnští piráti
authorId:
image: posts/800px-tyn_nad_vltavou.jpg
---

Zdar lidi!
==================================================
Zdraví vás Jan Novák!  
Už je to nějakej ten pátek, co jsem se dostal na Týnskou radnici. Piráti by měli bejt co nejvíce transparentní. Proto Vás chci pravidelně informovat o tom, co že to na tý radnici dělám. Nejvíc času zabírají Rady města (RM) - je to nejvyšší výkonný orgán městské samosprávy. Všechno důležité týkající se města tudy nějak projde - ať to již má RM dáno na vědomí, či navrhuje někomu dalšímu (typicky zastupitelstvu města - ZM), či přímo rozhoduje. RM je sice ze zákona neveřejná, to znamená, že tam nemůže chodit kdo chce. Pokud se ale nejedná o tajné věci, můžeme o tom aspoň informovat. Podívejme se tedy na to nejzajímavější z posledního zasedání.

PS.: Chcete se dozvědět víc o tom, co dělám na radnici? Podívejte se na celý článek na našem https://jihocesky.pirati.cz/!

Držíme kurzy!
==================================================

Na RM proběhla bouřlivá diskuze ohledně petice za odstranění plotu kolem fotbalového hřiště. Zástupci SSO a (pro nás zcela překvapivě) [ODS Týn nad Vltavou](https://www.facebook.com/ODS-T%C3%BDn-nad-Vltavou-501697716910855/) se tvrdě postavili za ponechání plotu tam kde je s jednou kosmetickou změnou a nazvali to férovým kompromisem. Já a David Slepička chceme opravdový kompromis a především trváme na projednání na Zastupitelstvu města. Jedná se totiž o něco, co ovlivní mnoho obyvatel Týna. Vyjádřit se a vystoupit na zastupitelstvu je alespoň pro Piráty samozřejmost. O dalším vývoji této kauzy Vás budu informovat.
V Jarošovicích se jedná o výstavbě nové linky pro zpracování bioodpadu. Na RM jsem se ale proti tomuto projektu postavil. Svážení by znamenalo zbytečnou zátěž pro místní komunikace, okolní obce by byly vystaveny nepříjemnému zápachu. Poblíž města tedy takový objekt nemá co dělat.
Na návrh Davida Slepičky z [MO ČSSD Týn nad Vltavou](https://www.facebook.com/MO-ČSSD-Týn-nad-Vltavou-187532248110957) začínáme řešit plastové kelímky na akcích města a městských pozemcích. Hlavní důvod je neekologičnost plastového nádobí. V tomto směru jsem také navrhnul podpořit využívání papírových kelímků.
Město spustilo projekt na zpevnění svahu v ulici Na Skalkách. Na poslední RM jsme pro tento projekt schválili vypsání veřejné zakázky na projektovou dokumentaci. Předpokládaná cena je 350 000 Kč.
V následujících měsících město vybere nového majitele stánku s občerstvením na plovárně. Na nízký nájem za kiosek jsem upozornil prakticky ihned po svém nástupu do funkce, když tehdejší provozovatel, Miroslav Rozner z SPD, platil městu nestandardně nízké nájemné. Letos již platí cca trojnásobné nájemné - tedy 110 500 Kč/rok. Ještě letos vypíšeme nové výběrové řízení, které zajistí nájemce na několik let. Vítěz transparentního veřejného výběrového řízení by měl nabídnout nejen co nejvyšší cenu za pronájem, ale také kvalitní služby pro občany, hodnotit budeme i ekologičnost.
