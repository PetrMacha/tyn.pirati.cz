---
layout: post
category: blog
published: true
title: 'Co bublá pod pokličkou zastupitelstva v Týně nad Vltavou?'
date: '2020-09-29'
author: Piráti
image: honza-simon-most.jpg

description: ''
tags:
  - Události
  - Zastupitelstvo
---
**Ani v době, kdy jsou jednání po internetu běžnou praxí, tak v Týně nejednáme.**
Na poslední jednání zastupitelstva města (ZM), ve čtvrtek 24. 9., bohužel chyběli tři zastupitelé.
Navrhovali jsme tedy možnost elektronické účasti na ZM, tak aby se alespoň dva další zastupitelé mohli zúčastnit. Informaci o realizovatelnosti dostali všichni členové ZM několik hodin před začátkem, starosta navíc ještě formou telefonátu. Instalace potřebné výbavy by zabrala cca 5 minut a všechny strany měly veškeré technické možnosti provést online přenos. Vše jsme si již několikrát, bez problémů vyzkoušeli na radě města (RM). Bohužel, starosta Machálek pro možnou online účast nehnul prstem.

**Definitivně jsme se rozhodli odejít z koalice, kde partneři nedodržují interní a veřejné sliby.**

Navrhovali jsme projednat bod “Výběrové řízení na ředitele Městského centra kultury a vzdělávání (MCKV)”. Pan Slepička je ředitelem MCKV již více než rok, nastupoval přitom se slovy, že je pouze krizovým manažerem, maximálně na měsíc dva a že to dělat nechce. Jak je možné, že výběrko doposud nebylo vypsáno? Velmi brzy po nástupu pana Slepičky začaly různé zdržovací taktiky. ODS otevřela otázku rozdělení MCKV. Toto projednávání rozdělení/začlenění pod město se “tak-nějak-táhlo”, až přišly roušky. A hned byl pan Slepička ve funkci násobně déle, než původně sliboval.
   V létě jsme opět řešili MCKV a jeho rozdělení. Po prostudování všech předložených dat jsme došli k názoru, že by to organizační změny nejsou nutné, vytýkané problémy jsou personálního charakteru. Případný převod MCKV pod město by neznamenal nic jiného, než větší kontrolu politiků nad touto institucí, navíc ve snaze ji naporcovat a oddělit od sebe. Po zamítnutí dělení MCKV se celá tehdejší koalice (Trikolóra, ODS, pánové Slepička se Šáleným, Piráti) domluvila, že bude vypsáno výběrové řízení na ředitele MCKV. Tuto pravomoc má rada města, kterou tvoří: Trikolora (Machálek, Moravec), ODS (Dr. Sudová, Tvrdík). p. Slepička. Tejňáci (Šálený) a Piráti (Novák). Trikolora a Piráti dodrželi své sliby a hlasovali pro vypsání výběrového řízení. Dr. Sudová a pánové Tvrdík, Slepička a Šálený hlasovali naopak proti.

   Nastala situace, kdy proti veškerým veřejným slibům na ZM, poloveřejným na radách  města a “neveřejným” na koaličních schůzkách, proti vůli většiny zastupitelstva (nejvyššího orgánu obce) byl držen pan David Slepička na postu, který měl původně zastávat maximálně dva tři měsíce. Definitivně jsme se rozhodli odejít z koalice, kde partneři nedodržují sliby.
Proto jsme na ZM navrhli na projednání bodu “Výběrové řízení na post ředitele MCKV”, ten byl **současnou koalicí, která se opírá o hlasy komunistů, zamítnut.** I skrze veřejné sliby o vypsání výběrového řízení nebyla současná koalice ochotna o věcech férově a otevřeně hovořit. Starosta města Machálek navíc hlasoval jinak než dříve na RM (tedy proti projednání bodu). Zástupci ProTejn a KDU-ČSL pro náš návrh hlasovali. Ostatně sami aktivně a dlouhodobě situaci na zastupitelstvu okolo MCKV řešili.

**Chování pana Slepičky řeší policie a současná koalice podporovaná komunisty není ochotná o věcech mluvit veřejně.**
Druhým navrhovaným bodem bylo alespoň veřejně probrat chování pana Slepičky (nejen) vůči zaměstnancům města. Jak jsme již informovali, pan Slepička je vyšetřován Policií České republiky za své chování vůči zaměstnancům města. K tomuto chování sami máme mnoho materiálů, které jsme PČR poskytli. Jedná se o podstatné obvinění, které musí být před nejvyšším orgánem obce projednáno. Členové rady města jsou jmenováni zastupitelstvem města. Jsou jeho reprezentanty, zodpovídají se mu a proto mají všichni zastupitelé právo projednat chování jejich zástupců v radě města. Politika je věc veřejná. V diskuzi o zařazení bodu pan Slepička vůbec nemluvil. Bohužel ani tento návrh nebyl přijat, opětovně se ukázalo hlasování **současné koalice (Komunisti, Trikolóra, ODS, pánové Slepička se Šáleným)**. Zástupci KDU-ČSL a ProTejn návrh podpořili.

Následně jsme se oba Piráti (Kostadinov, Novák) zvedli a opustili jednání zastupitelstva města. Současná koalice **podporovaná komunisty** není ochotná o věcech mluvit veřejně. Nikdo se neobtěžuje vysvětlit, proč stále není vypsáno výběrové řízení na ředitele MCKV, jak koaliční politici slibují více než rok. Současná koalice, která nemůže existovat bez Komunistů, odmítá mluvit o čemkoliv co se jí nehodí do krámu. Zejména veřejně probrat tak závažná obvinění, jako jsou ta, která jsou vznešena vůči panu Slepičkovi. Na protest vůči aroganci “moci” jsme předčasně opustili jednání zastupitelstva města.

Třeba dostaneme brzy šanci změnit budoucnost!

Piráti

