---
date: 2018-11-01
category: blog
tags: koalice smlouva
title: Koaliční smlouva
author: Týnští piráti
authorId:
image: posts/koalicni-smlouva.png
---

Koaliční smlouva zveřejněna
======
Nedávno jsme vás informovali o tom, že Piráti v Týně podepsali koaliční smlouvu. Tu jsme uzavřeli s SSO, ODS, ČSSD a Tejňáky. S ostatními zastupiteli z koaličních stran jsme se zavázali podílet se na řízení města v souladu s platným zákonem. Za Piráty bude v rámci koalice jednat Bc. Jan Novák, za SSO Ing. Ivo Machálek, za ODS Ing. Tomáš Tvrdík, za ČSSD David Slepička a za Tejňáky Mgr. Jiří Šálený. Ke schůzce představitelů bude docházet minimálně dvakrát do roka, odsouhlaseno bylo zavedení práva veta. V kompetenci Pirátů a Jana Nováka bude zejména oblast IT a občanské angažovanosti. V rámci koalice dojde ke zřízení hned několika odborných komisí, od školské, stavební a kulturní, přes sportovní, IT a dopravní komisi až po komisi pro řešení sociálně-patologických jevů. Věříme, že se nám společnou prací podaří v rámci koalice proměnit Týn nad Vltavou v město, kde budou lidé rádi bydlet. Celý text smlouvy si můžete stáhnout [zde](https://tyn.pirati.cz/assets/KS.pdf) Dále si také můžete stáhnout koaliční program [zde](https://tyn.pirati.cz/assets/KP.pdf).
