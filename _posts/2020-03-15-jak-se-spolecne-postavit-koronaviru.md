---
category: blog
title: Jak se společně postavit koronaviru?
date: 2020-03-15
author: Týnští piráti
authorId:
image: posts/zamyslena-pani-se-diva-na-reku.jpg
tags: 
  - koronavirus
  - lidé
---
Vážení obyvatelé, období, kterým procházíme a které nás čeká, nebude nejjednodušší, proto bychom byli rádi, abychom nyní táhli všichni za jeden provaz. A je vlastně úplně jedno, čím se živíme, co děláme a nebo komu v politice fandíme. Pojďme nyní myslet hlavně na naše rodiče, prarodiče a naše vrstevníky, kteří nemají to štěstí a mají např. astma, srdeční vadu, silné alergie, epilepsii, oslabenou imunitu, atd. Mysleme také na naše doktory, sestřičky, zdravotnický personál ať mají opravdu čas, prostředky se věnovat lidem, kteří pomoc urgentně potřebují.
Mysleme na tuto krizi jako příležitost se zastavit, strávit čas se svými blízkými a nebo naučit naší firmu, že část práce se dá dělat i z domova.

Jak se s koronavirem co nejlépe poprat?
- Základem je omezit kontakt s nemocnými lidmi a protože je nedokážete rozpoznat (v počáteční fázi) tak je nezbytné omezit sociální konakt na minimum.
- Což znamená vyhnout se všem setkáním u kterých to jde.

Dále je nezbytné:
- Dodržujte pravidla hygieny.
- Ruce byste si měli mýt důkladně (Představte si, že si je chcete opláchnout po tom jste šahali na chilli papričky a to před tím, než si jdete sundat kontaktní čočky. No prostě aspoň 20 vteřin)
- Kašlejte do rukávu
- Dodržujte pitný režim
- Jezte ovoce a zeleninu
- Necítíte-li se dobře, zůstaňte doma!

Potřebujete poradit v souvislosti s akutním výskytem koronaviru? Nonstop infolinka státního zdravotního ústavu tel.: 724 810 106 nebo 725 191 367.
V případě dotazů k léčbě, řešení nezávažných obtíží či řešení vlastní karantény kontaktujte svého praktického lékaře.

Při akutních zdravotních problémech kontaktujte ZZS na lince: 155.

Pokud jste se rozhodli kontaktovat tísňovou linku a máte podezření, že vaše obtíže mohou být způsobeny koronavirem, prosíme, poskytujte úplné informace. Odpovídejte operátorům na všechny otázky pravdivě, nic nezatajujte, zejména tzv. „cestovatelskou anamnézu“ či kontakt s osobou, která již onemocněním COVID-19 onemocněla, či je u ní podezření, že by onemocnět mohla. Nemusíte mít obavy, dostane se vám maximální péče a budete díky tomu transportováni na odpovídající pracoviště. Pomůžete tím také ochránit členy výjezdových skupin – záchranáře, řidiče a lékaře, kteří se při znalosti situace mohou připravit a vybavit ochrannými pomůckami.

Informace o aktuálních opatřeních vlády
Aktuálně vláda zakázala nám všem vycestovat z ČR a pokud se vracíte z rizikové země musíte zůstat aspoň 14 dní doma. Na oplátku žádný cizinec nesmí k nám. Bary a restaurace musí omezit svůj provoz pouze do 20h a byl vydán zákaz konání všech akcí, kde se sejde více než 30 lidí.

Opatření se postupně mění, zpřesňují nebo doplňují o vyjímky. Sledujte prosím tyto weby, kde by mělo být aktuální info:
https://www.mvcr.cz/clanek/coronavirus- ... ce-mv.aspx
https://koronavirus.mzcr.cz/

Krize v nás probouzí i ty lepší stránky.
- Stovky mediků se rozhodly pomáhat v nemocnicích
- Nakladatelství Fraus zpřístupnilo zdarma svůj archiv elektronických učebnic
- Česká televize chystá speciální pořad pro děti, které jsou doma s názvem UčíTelka a mají stovky nabídek učitelů že jim s tím rádi pomohou
- Chystá se další hackaton na využití dat, která máme k dispozici k rychlejšímu zvládnutí krize
- Česká bankovní asociace se shodla po žádosti Tomáše Martínka na zavedení možnosti odložení splátek hypoték a jiných úvěrů
- MPSV vyslyšelo i žádosti Olgy Richterové a chystá opatření pro podporu rodičů - i OSVČ - budeme se ještě ptát na detaily
- Všichni se naučíme pořádně si umýt ruce což se bude hodit při další chřipkové epidemii.

Zvažuje vaše škola výuku online?
Návod jak to udělat naleznete zde
[https://neviditelnypes.lidovky.cz/spolecnost/skolstvi-zivy-video-stream-ze-skol.A200311_173743_p_spolecnost_wag](https://neviditelnypes.lidovky.cz/spolecnost/skolstvi-zivy-video-stream-ze-skol.A200311_173743_p_spolecnost_wag)
Informace o omezení cestování naleznete zde
[https://www.mvcr.cz/clanek/coronavirus-informace-mv.aspx](https://www.mvcr.cz/clanek/coronavirus-informace-mv.aspx)
