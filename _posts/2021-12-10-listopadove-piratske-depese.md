---
layout: post
category: blog
published: true
title: Listopadové pirátské depeše
date: '2021-11-10'
author: Jan Novák
image: posts/listopadove-depese.jpg
description: 
---
V listopadu neproběhlo zasedání zastupitelstva města, nicméně proběhly dvě velice důležitá setkání (nejen) týnských politických představitelů. Na prvním se jednalo o areálu Blanice. Jsme rádi, že radnice pomalu otáčí a slíbila ústy místostarostky Sudové a radní Pouzarové (obě ODS) nejprve připravit odborné podklady. Nebude se stavět/bourat/dělat závažné změny na rychlo, bez vize, bez plánu. Kvitujeme, že po roce od získání tříhektarového pozemku začalo město řešit strategii. Jak bude prostor Blanice vyřešen, jak bude vypadat, kdo v něm bude žít, co vše v něm bude, ovlivní totiž naše město na dlouho dopředu, proto je třeba jednat v maximální politické shodě, bez ohledu na stranickost či na osobní animozity. Upozornili jsme, že „super-komise“, kterou sestavila rada, se sešla jednou a nominace do ní proběhla bez účasti opozice. Například náš návrh nominovat Ing. Arch. Petra Leška, který se specializuje na architektonické soutěže a byl členem vedení celé profesní organizace architektů, nebyl vyslyšen. 

Na druhém setkání proběhlo  jednání o rozpočtu, jsme rádi, že proběhlo otevřeně (nejen) s opozicí. V investicích je - opět - málo prostředků směřujících do sídliště Hlinky, respektive do oblastí, které Hlinečáky pálí nejvíc. Na počátku tohoto volebního období současné vedení města slibovalo projekty připravit, aby se nyní mohlo pomalu stavět. Bohužel to vypadá, že ta příprava neproběhla.

![mapa](/assets/img/posts/listopadove-depese-2.jpg)

Také se na mě obrátili občané města, kteří řešili problém parkování na kraji krajské komunikace II/105, myšlena je „hlavní“ mezi kruhovým objezdem u Nového mostu a kruhovým objezdem na Tábor, respektive u křižovatky na Hlinky. Obyvatelé okolních nemovitostí zde dlouhodobě parkovali, ovšem v poslední době za to začali dostávat pokuty. Oslovil jsem tedy náměstka hejtmana pro dopravu Kráka (ČSSD), zda-li by šla situace vyřešit, aby občané mohli opět parkovat tak, jak jsou zvyklí. Bylo mi přislíbeno, že pokud město Týn nad Vltavou požádá, bude mu vyhověno. Informaci jsem předal starostovi Machálkovi (Trikolora) a vedoucí odboru dopravy, na nichž jsou další kroky.

Upozornil jsem také na dlouhodobě se zhoršující situaci veřejné hromadné dopravy v Týně nad Vltavou, zejména snižující se počty přímých spojů do/z Prahy, které jsou nahrazovány spoji s několika přestupy, někdy ani to ne. Zde situace nejde vyřešit jednou žádostí, nicméně tématu se budu nadále věnovat.

Honza Novák  
Pirát  
