---
category: blog
title: Řada týnských hřišť se dočká oprav
date: 2020-02-25
author: Týnští piráti
authorId:
image: posts/hriste.jpg
tags: 
  - Rada
  - Opravy
  - Hřiště
---
Letošní rok se ponese mimo jiné ve znamení rekonstrukcí, oprav a vylepšování na dětských hřištích, a to nejenom na území města Týn nad Vltavou, ale také v přidružených obcích. Dnes jsme na radě města probírali návrhy na údržbu dětských hřišť.

Podívejme se tedy na návrhy na letošní rok:

Dětské hřiště v Netěchovicích. Z něj by byly odstraněny hrací prvky a kačírek, který neodpovídá současným normám. Kačírek bude nahrazen lépe vyhovujícím materiálem, hřiště bude obohaceno o nové hrací prvky.

Zkrátka nepřijdou ani dětská hřiště na sídlišti Hlinky a v Nuzicích, kde je v plánu nakypření dopadové plochy a doplnění kačírku pro větší bezpečnost dětí. Na Hlineckém sídlišti také zvažujeme obnovu nátěru kolotoče, stejně plánujeme i v případě kolotoče na hřišti v Hněvkovicích. Lavičky u pískoviště na Hlineckém sídlišti také čekají na nový nátěr. Hřiště Vodňanská letos vstoupí do druhé fáze své rekonstrukce - odstraněny budou staré hrací prvky i nevyhovující kačírek.

Na hřišti na Táborském sídlišti budou případně instalovány nové plastové rohože pod kolotočem a hrazdami a vahadlová houpačka bude opatřena novým nátěrem. Na hřišti v Nuzicích bude opravena horní část lezecké stěny, proběhne výměna dřevěného hranolu, na hřišti v Hněvkovicích bude natřena dřevěná střecha u věže houpačky.

Těšíte se na to, až týnská hřiště dostanou nový vzhled a bezpečnější prvky? Jaká další vylepšení byste uvítali? Které z výše uvedeného si zaslouží nejdřívější "zásah"?
