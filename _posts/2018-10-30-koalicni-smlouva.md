---
date: 2018-10-30
category: blog
tags: koalice smlouva
title: Koaliční smlouva podepsána
author: Týnští piráti
authorId:
image: posts/koalicni-smlouva.png
---

Koaliční smlouva podepsána
======
Týnští Piráti podepsali dnes, 30.10. 2018, koaliční programové prohlášení v rámci koaliční smlouvy. Spolu s ostatnimi koaličními stranami jsme určili hlavní priority, mezi něž patří například sestavování vyrovnaného rozpočtu města, upřednostňování investic do rozvoje a oprav infrastruktury města, ale také zkvalitnění života mladých rodin i seniorů. Obrovský důraz chceme klást na trensparenci veškerých kroků.

Co se investice do infrastruktury týče, chtěli bychom realizovat opravu Havlíčkovy ulice, upravit park a vybudovat dětské hřiště, dojít by mělo i k realizaci projektu zvýšení podjezdné výšky železného mostu nebo revitalizace Hlinek. Pokračovat bude změna veřejného osvětlení na úspornější LED, v plánu je i návrh přírodního koupaliště. 

Podpory se dočká také školství, ať už v podobě podpory grantových programů pro zkvalitnění výuky nebo příspěvku ve výši 1000,- na vybavení pro prvňáčky. V Týně podpoříme i sport, a to jak celé kluby, tak i jednotlivce rozvojem a údržbou pěších cest i cyklotras. 

Jsme rádi, že se nám podařilo dohodnout se i na tom, že veškerá hlasování Rady budou jmenovitá, stejně jako hlasování zastupitelstva. Uskuteční se vstup do sdružení Otevřená města, budeme prosazovat transparenci města a městských firem v rámci platné legislativy. Investiční záměry nad 25 milionů korun budou muset být podloženy relevantními studiemi a projednány s občany města.

Koaliční partneři podpisem koaliční smlouvy vyjádřili svůj souhlas s plněním koaličního programu, jehož celé znění naleznete…
