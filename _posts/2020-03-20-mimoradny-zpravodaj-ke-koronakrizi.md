---
category: blog
title: Mimořádný členský zpravodaj: Informace k epidemii koronaviru 20. 3.
date: 2020-03-20
author: Týnští piráti
authorId:
image: posts/akcni-rozmazany-stromy.jpg
tags: 
  - koronavirus
  - info
  - newsletter
---
Vážené dámy, vážení pánové,

posíláme vám newsletter s informacemi o aktuálním vývoji epidemie Covid19 a všem, co s ní souvisí.

Aktuální situace na území České republiky
Česká republika je aktuálně 22. zemí na světě a 13. zemí v Evropě v žebříčku států dle počtu výskytu nakažení koronavirem. Počet pacientů k pátečnímu ránu vystoupal na číslo 774. Česko patří spolu s Itálií, Španělskem, Francií a Německem k evropským zemím, kde byla zavedená celostátní karanténa.

Přehled přijatých opatření
Pohyb osob

Do 24. března 6:00 je zakázán volný pohyb osob kromě nezbytných výjimek, jako jsou cesty do zaměstnání, za rodinou, za lékařem, nákup potravin, hygienických potřeb apod.
Je zakázán pohyb mimo bydliště bez ochrany úst a nosu (je možné použít např. respirátor, roušku, šálu nebo šátek).
Opatření se nevztahují na přeshraniční pracovníky (tzv. pendlery).


Zahraničí
Na území ČR je zakázán vstup všem cizincům, pokud nemají na území ČR hlášen trvalý nebo přechodný pobyt nad 90 dnů.
Je zastaven příjem žádostí o víza, trvalé a přechodné pobyty.
Platí zákaz vycestovat z ČR.
Překračovat hranice smí pouze přeshraniční pracovníci (tzv. pendleři), kteří pracují ve vzdálenosti do 100 km od hranic; na pendlery se v rámci omezení volného pohybu osob nevztahují výjimky pro návštěvy rodiny, dobrovolnickou pomoc a cesty na úřad; při přechodu hranic se pendleři musí podrobit kontrole příznaků infekčního onemocnění.
Při návratu z rizikových oblastí je třeba tuto skutečnost oznámit svému praktickému lékaři (telefonicky nebo jinak vzdáleně), který nařídí 14denní karanténu.
Je znovuzavedena vnitřní ochrana hranic s Německem a Rakouskem a tyto hranice je možné překročit jen na 12 určených hraničních přechodech.


Kulturní, sportovní a jiné akce
Je zakázáno pořádání akcí s účastí nad 30 osob.


Maloobchod a služby
Je zakázána přítomnost veřejnosti v posilovnách, na koupalištích, v soláriích, saunách a dalších wellness službách, v hudebních a společenských klubech, zábavních zařízeních, veřejných knihovnách, galeriích, bazénech a turistických informačních centrech.
Platí zákaz maloobchodního prodeje na tržištích a v tržnicích.
Zakazuje se maloobchodní prodej a prodej služeb v provozovnách s výjimkami, kterými jsou např. potraviny, pohonné hmoty, drogerie, léky, potřeby pro zvířata, noviny, časopisy, tabákové výrobky, textilu a obecně prodeje přes internet nebo jiné vzdálené prostředky.
V časech mezi 7:00 a 9:00 smí navštěvovat maloobchodní prodejny potravin, drogerií a lékáren pouze osoby starší 65 let.
Je zakázáno přijímat nové pacienty do lázní.
Do 24. března 6:00 je zakázáno:
- přítomnost veřejnosti v provozovnách stravovacích služeb (výjimkou jsou závodní jídelny)
- provoz stravovacích služeb umístěných ve velkých nákupních centrech
- provoz kasin a heren
- provoz autoškol
Provozovatelům maloobchodních prodejen se doporučuje dezinfikovat nákupní košíky a vozíky po každém použití a kliky nebo madla dveří alespoň jednou za hodinu.


Školství
Je zakázána osobní přítomnost žáků a studentů na školách (vč. uměleckých a jazykových škol).


Doprava
Je pozastaven prodej jízdenek průvodčími ve vlacích Českých drah.
Ruší se zákaz jízdy kamionů nad 7,5 tuny na českých silnicích a dálnicích v neděli a ve státní svátky.
Všem provozovatelům veřejné dopravy se doporučuje dezinfikovat místa, kterých se lidé často dotýkají (zejména kliky, madla, ovládání dveří, držadla, opěrky sedadel), přinejmenším po každé jízdě.


Vězeňské služby
Jsou zakázány návštěvy ve věznicích, vazebních věznicích a v ústavech pro výkon zabezpečovací detence.


Sociální služby
Je uložena pracovní povinnost studentům v denní formě studia vyšších odborných a vysokých škol v oborech vzdělání a programech zaměřených na sociální práci, sociální pedagogiku, sociální a humanitární práci, sociálně právní činnost, charitní a sociální činnost, sociální politiku, sociální péči, sociální patologii, právo nebo speciální pedagogiku s cílem zajistit poskytování péče v zařízeních sociálních služeb; konkrétní pracovní povinnost bude vláda ukládat v součinnosti s hejtmany.
Je pozastavena činnost denního stacionáře.
Osoby, kterým jsou poskytovány sociální služby, mají zakázáno vycházet mimo objekt či areál zařízení, v němž jsou tyto sociální služby poskytovány (tj. domovy pro osoby se zdravotním postižením, domovy pro seniory, domovy se zvláštním režimem).
Poskytovatelům sociálních služeb (centra denních služeb, týdenní stacionáře, nízkoprahová zařízení pro děti a mládež, sociálně aktivizační služby pro rodiny s dětmi, sociálně aktivizační služby pro seniory a osoby se zdravotním postižením, sociálně terapeutické dílny) se nařizuje přerušit poskytování těchto služeb.
Osobám starším 70 let se doporučuje nevycházet po dobu trvání nouzového stavu mimo svá obydlí, s výjimkou návštěvy zdravotnického zařízení za účelem zajištění neodkladné zdravotní péče, starostové obcí mají nařízeno zajistit osobám starším 70 let pomoc při zvládání základních životních potřeb, včetně nákupů potravin a léků.


Zdravotnictví
Byla uložena pracovní povinnost žákům a studentům pátého a šestého ročníku prezenčního studia všeobecného lékařství lékařských fakult a posledních ročníků studijních programů či oborů vzdělání připravující na profesi všeobecné sestry, dětské sestry, zdravotnického záchranáře, asistenta ochrany a podpory veřejného zdraví a praktické sestry.


Činnost úřadů
Platí omezení rozsahu úředních hodin orgánů na pondělí a středu v maximálním rozsahu tří hodin v daném dni; o změně úředních hodin orgány vhodným způsobem informují a zveřejní je na svých úředních deskách.
Ve všech případech, kde je to možné, je vhodné nahradit osobní kontakt elektronickým nebo písemným.
Jak lze v současné situaci pomoci?
Dobrovolnická pomoc patří mezi činnosti, na které se v době nouzového stavu a karantény vztahuje výjimka. V případě, že i vy chcete přispět svými silami ke zlepšení pohodlí lidí, kteří nemají k dispozici pomoc blízkých nebo známých, je nejefektivnější zapojit se do již organizované pomoci. Tu v současnosti nabízí celá řada institucí.

Jako dobrovolník se můžete zapojit do řady činností:

Šití a distribuce roušek
Obstarávání nákupu
Hlídání dětí
Venčení psa


1212 - informační linka Ministerstva zdravotnictví
224 854 444 – informační linka Ministerstva průmyslu a obchodu k nákaze koronavirem
800 160 166 – krizová nonstop infolinka Prahy a organizace Život 90. Volat mohou i ti, kteří chtějí upozornit na osamoceného seniora, který potřebuje pomoc. Na lince bude možné získat informace nebo si ve spolupráci se soukromými obchodníky objednat balíčky potravin a hygienických potřeb.
773 071 024 – linka pro přihlašování dobrovolníků na území Hlavního města Prahy
800 129 921 - Informační linka pro Brno a Jihomoravský kraj

Formulář pro dobrovolníky v Praze organizovaný MHMP, Červeným křížem a organizací Život 90
Formulář pro dobrovolníky v Brně – Masarykova univerzita
Seznam organizací poskytujících dobrovolnickou pomoc, roušky, psychologickou pomoc a další
Jak přispět k zastavení šíření nemoci?
Zásadní věcí je dodržování zavedených opatření, tedy omezení osobních kontaktů na nezbytné minimum, stejně jako minimum návštěv veřejných prostor. Pokud je to možné, zařiďte si práci na dálku.

Pokud kašlete, používejte kapesník, případně rukáv. Dodržujte pitný režim a konzumujte ovoce a zeleninu. V případě, že se necítíte dobře, nevycházejte vůbec ven.

Dodržování zásad hygieny by mělo být samozřejmostí, vhodné je také používání dezinfekce při každém příchodu z venku a pravidelné čištění klik a dalších předmětů, které používá větší množství lidí.

Starší lidé jsou mnohdy osamělí, jejich možnosti interakce s blízkými jsou nyní ještě více omezené, Zavolejte těm, které máte rádi.

Nabídněte pomoc příbuzným, sousedům, seniorům nebo zdravotně postiženým například s nákupem nebo venčením psa, ale vyhněte se přímým kontaktům.


Manuál jak omezit šíření koronaviru
Jak zůstat zdraví a fit
Informační dopis pro seniory

AKtuální informace naleznete také na stránkách Ministerstva vnitra a zdravotnictví
https://www.mvcr.cz/clanek/koronavirus-informace-mv.aspx
http://koronavirus.mzcr.cz/


Tento newsletter má za cíl poskytovat aktualizované informace o vývoji epidemie Covid19 a všem, co s ní souvisí. Budeme jej posílat pravidelně, vždy v pondělí a v pátek.

Za Republikové předsednictvo Pirátské strany

Radek Holomčík

------

Předchozí vydání newsletteru najdete online zde.

Tuto zprávu jste obdrželi díky přihlášení k newsletteru u Pirátů. Změnit nastavení nebo se z odběru odhlásit můžete v aplikaci Nalodění zde.
