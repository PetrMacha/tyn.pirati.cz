---
layout: post
category: blog
published: true
title: Vltavotýnsko transparentní, reprezentativní a moderní
date: '2022-08-09'
author: Jan Novák
image: posts/vtr.jpg
description: piráti týn nad vltavou
---
V Týně jsou pro část politiků některé věci příliš drahé, nikdy se takhle nedělaly, nebo nemá smysl dělat něco, na co si lidé nemohou sáhnout. **Veřejné účetnictví, zveřejňování** toho, jak který **politik hlasoval**, ke zvukovému **i obrazový záznam ze zastupitelstva, participativní rozpočet** (PaRo), **veřejné podklady pro jednání zastupitelstva** města (ZM) **i rady** města (RM), zveřejňování zápisů z odborných orgánů RM a ZM. Tohle a mnoho dalšího jsou nástroje moderní politiky. **Nástroje, které mají obce**, jež nejsou šedým průměrem, ale obce progresivní, obce, **v nichž chtějí lidé žít**, ze kterých občané neodcházejí, ale naopak přicházejí.

Abychom Týn nad Vltavou a přidružené obce dostali na moderní úroveň, musíme **mnohé zlepšit a změnit**. Vyčleníme z rozpočtu města finance pro konkrétní lokality (PaRo) – areál bývalé kotelny, prázdné prostory mezi paneláky, apod., kde si **sami občané vyberou**, co by rádi. Lidé sami nejlépe vědí, co jim v jejich okolí chybí. 

Prosadíme rozklikávací rozpočet, aby si **každý občan mohl prohlédnout výdaje města**, všemi potřebnými daty nyní disponujeme, jsou plně digitalizovaná, takže je jen stačí zveřejňovat. To **zvládne počítačový program, nevznikne tedy žádná nová práce**. V roce 2021 město uzavřelo [31 smluv, u kterých veřejnosti tají](https://www.hlidacstatu.cz/HledatSmlouvy?Q=ico%3A00245585+AND+(+hint.skrytaCena%3A1+%29+AND+datumUzavreni%3A%5B2021-01-01+TO+2022-01-01%7D) jejich finanční plnění. **Piráti budou zveřejňovat všechny smlouvy v maximálním možném rozsahu.**  

**Úřad mají obbíhat DATA, ne lidé**. Úřad musíme zmodernizovat, nebudeme posílat lidi, aby si šli pro razítko tuhle nebo támhle. To si mezi sebou mají zvládnout předat úředníci. **Formuláře a srozumitelné návody** musí být **přístupné online**, kdo chce, musí mít maximální možnost s úřadem komunikovat online. Kdo **chce na úřad chodit osobně, má na něm strávit minimální dobu** a nepobíhat po celém úřadě tu pro razítko, tu pro kolek, či tam pro podpis.

Zastupitelstvo města musí být co nejvíce transparentní a reprezentativní. **V posledním volebním období Piráti prosadili elektronický hlasovací systém a jmenovitá hlasování jak zastupitelů, tak radních.** Takže si teď každý může najít, jak který zastupitel či radní hlasoval, ať již na RM, tak na ZM. **Všichni si můžeme zkontrolovat, jak ten či ten volený zástupce lidu hlasoval či nehlasoval.** Již dlouho se v Týně zastupitelstva zvukově nahrávají, tyto nahrávky se pak zveřejňují na stránkách města. Doba jde ovšem dále, dnes již většina obcí, co něco znamená zaznamenává jednání svých zastupitelů i vizuálně – kamerou. Něco to sice stojí, nicméně jsem přesvědčený, že to zvýší zájem o politiku a taky si všichni politici uvidí více do úst. 

S nahráváním zastupitelstva se pojí i reprezentativnost. Dnes ZM zasedá na MěÚ, zastupitelé jsou na sebe namačkáni těsně vedle sebe, sedm členů rady sedí na prostoru pro šest lidí. **Této hospodské atmosféře bohužel začne mnohdy propadat i atmosféra jednání ZM.** Jsem přesvědčený, že **oficiální jednání ZM má mít svou úroveň**, proto jako Piráti prosazujeme jednání **v reprezentativních prostorách**, např. na Sokolovně. 
RM i ZM mají různé poradní orgány (výbory a komise), které pro jejich rozhodování připravují odborná stanoviska, zápisy z jejich jednání budeme také důsledně zveřejňovat na stránkách města.

Chceme **transparentní, moderní a reprezentativní Vltavotýnsko**. Chceme, aby do města lidé přicházeli a zůstávali v něm. Chceme, aby úřad obíhala DATA, ne lidé. Chceme, aby **každý politik byl zodpovědný za výkon svého mandátu a aby si každý mohl udělat obrázek** o jeho práci, prezentaci, či odpovědnosti. **Chceme, aby tu byl městský úřad pro lidi**, aby na něm strávili co nejméně času a aby je na stavebním úřadě nešikanovali. 

Pirát Honza Novák

