---
layout: post
category: blog
published: true
title: Kamerový systém a Piráti
date: '2022-08-09'
author: Jan Novák
image: posts/kamera.jpg
description: piráti týn nad vltavou
---
Poslední dobou slýchám či si čtu o tom, jak Piráti, či někdo jiný, (za)bránili kamerovému systému. **Kamerové systémy jsou mnohdy zneužívány**, naddimenzovány pro šmírování občanů **a utápí se v nich zbytečně mnoho peněz**. Na druhou stranu **lze vybrat ekonomicky úsporné řešení**, které zároveň **nebude** nikoho **zbytečně šmírovat** a opravdu se zaměří na zabezpečení majetku občanů a města. Piráti vždy budou odmítat kamerové systémy, které šmírují občany, automaticky je identifikují, či mají distopické funkce (například rozpoznávání trestného činu v zárodku, automatické identifikace, jako mají soudruzi v Číně, a podobně).

Je pravdou, že jsme si na začátku volebního období, tehdy jako koaliční strana, preventivně vymínili, že zde žádný kamerový systém nebude. Po podrobném seznámení se situací a několika diskusemi s občany jsme ale došli k názoru, že **v některých místech je městský kamerový systém opravdu potřeba** – zejména na parkovištích, kde dochází k poškozování cizího majetku. **Tento postoj** tehdejší neuvolněný radní **Honza Novák na radě města (RM) prezentoval**.

Čas běžel a za dobu, kdy jsme byli v koalici, nebyl žádný materiál s kamerovým systémem předložen. Změna přišla až v roce 2020 po pirátském odchodu z koalice. **Starosta Machálek (Trikolora) svolal jednání** všech politických stran na **7. října 2020 o kamerovém systému ve městě**. S opozičními kolegy (ProTejn a KDU) jsme se sešli před tímto termínem a společně jsme definovali místa, kde jsme kamerový systém ochotni podpořit, i jaké parametry by měl mít. Jednalo se o společný opoziční kompromis. **Z navrhovaných 27 stanovišť nám dávalo smysl 8 míst** pro umístění městských kamer, kde tyto kamery by měly primárně cílit na majetek lidí (zejména veřejná parkoviště) nebo městské objekty. **Takovému kamerovému systému jsme byli ochotni dát zelenou**. Jasně jsme řekli, že nechceme **žádné šmírování občanů**. Také jsme jako celá opozice jasně zdůraznili, že kamerový systém musí být ekonomicky úsporný, ovšem efektivní (kamera, na které místo obličeje nebo SPZtky vidíte kostičky je k ničemu. Kamera, která vám zaznamená i komára je zbytečně drahá). Rozhodně jsme nesouhlasili se zastupitelem Frýbou (KSČM), který by měl ve městě „kamer klidně padesát“. **Dnes by Piráti jeden kamerový bod přidali – na stavební úřad města** i se záznamem zvuku, **pro kontrolu otřesné „práce“** úřednic tohoto odboru, aby si nemohly dělat co chtějí.

**Proč tedy žádný kamerový systém ve městě není?** Proč od občanů slýchám, že Piráti zablokovali kamerový systém a že tu kvůli nám vandalové poškozují lidem majetek? Dva opoziční zastupitelé opravdu nedokážou zablokovat návrh vládnoucí koalice. Otázky je třeba klást vedení města. **Kamerový systém je odpovědností místostarostky Sudové (ODS)**, která má ve své pravomoci městskou policii, které velí a jejíž (nejen) finanční požadavky v RM předkládá, stejně tak zastupitelstvu města.

Pirát Simon Kostadinov
